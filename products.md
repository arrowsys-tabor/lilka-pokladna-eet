# Vytvoření položky

Vlastní produkt zaevidujete v záložce "**Položky"** kliknutím na tlačítko "**Vytvořit novou položku"**. Po kliknutí bude otevřen nový formulář ve kterém je potřeba vyplnit nejméně:

1. Název.
2. Daňovou sazbu.
3. Skupinu
4. Jednotkové množství \(většinou 1, pokud si to situace nežádá jinak\).
5. Jednotková cena.
6. Jednotka - např kus, sada nebo balení.

![](img/items.png)

Produkty mohou být setříděny podle skupin, které lze zadat v záložce "**Správa &gt; Skupiny"**. Pokud si nepřejete používat skupiny, produkty se budou řadit podle vložení do kategorie _Nezařazené_.

![](img/itemsAdjusting.png)

# POLOŽKY – ZÁKLADNÍ POŘÍZENÍ

Pro vytvoření nových položek kliknete na tlačítko zelené tlačítko **Vytvořit novou položku**.

**Název - **Do tohoto pole zadáte název zboží, pod kterým se pak bude zobrazovat na hlavní účtovací obrazovce.

**DPH - **Zde vyberete DPH dané prodávané položky. DPH nastavíte v Správa / Daňové sazby.

**Skupina - **Nastavíte skupinu, do které dané zboží připadá. Skupiny vytvoříte v Správa / Skupiny.

**Jedn. množství - **Množství udává počet jednotek. Zvolíte příslušnou jednotku z dodacího dokumentu.

**Jedn. cena - **Zadáte hodnotu bez jednotky. Cena musí být uvedena včetně případné DPH.

**Jednotka - **Výchozí měnu \(jednotku\), ve které se bude hodnota ukládat, zvolíte v oddílu Správa / Nastavení.

**Čárový kód - **Čárovým kódem můžete hledat produkt na hlavní účtovací obrazovce. Po připojení čtečky čárových kódů se zboží vybere pomocí čtečky ČK.

**Kód zboží - **Jedná se o spojovací číslo pro odpis ze zásob. Doporučuje se zadávat, i když zásoby ještě nepoužíváte. Např. Ve tvaru: 10000001, 1000002, 1000003, atd. Pokud prodáváte jen služby, není to zcela potřeba.

**Zkratka - **Pod zkratkou můžete hledat produkt na hlavní účtovací obrazovce.

