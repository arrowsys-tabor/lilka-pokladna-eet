# Správa dat

Ve správě dat naleznete dodatkové funkce EET pokladny jako je EXPORT, IMPORT, ZÁLOHOVÁNÍ, OBNOVA ZÁLOHY či SMAZÁNÍ ZKUŠEBNÍCH DAT.

## Import

1. Vyplňte vzorovou tabulku pro import. Tu naleznete v sekci **"PRÁCE S DATY-&gt;HROMADNÉ VKLÁDÁNÍ DAT"**.
2. Pomocí tabulek GOOGLE uložte jako soubor s příponou .csv.
3. Takto upravený .csv sešit pošlete na GMAIL zaregistrovaný v zařízení ANDROID.
4. Stáhněte přílohu GMAILu do Vašeho zařízení, pojmenujte jako **"import.csv"**.
5. Soubor překopírujte do složky LILKA-Data
6. Přejděte do EET pokladny LILKA a záložky **"SPRÁVA-&gt;SPRÁVA DAT"**.
7. Stiskněte tlačítko **"IMPORT"**. 

\*program musí zahlásit **"IMPORT PROBĚHL ÚSPĚŠNĚ"**. Pokud se nezobrazí žádné hlášení, zkontrolujte správnost nahrání importu dat a případně proces opakujte.

## Export

1. Přejděte do záložky **"SPRÁVA-&gt;SPRÁVA DAT"**.
2. Vyberte datum od kdy do kdy se má export vygenerovat.
3. Stiskněte tlačítko **"EXPORT"**.
4. Pokud Vám vyskočí okno s dotazem čím otevřít zvolte GMAIL, vyplňte adresu pro zaslání a odešlete

# Export produktů

Pomocí tohoto výstupu lze vygenerovat soubor, který obsahuje seznam všech položek v programu včetně hodnot do nich zapsaných. Tento soubor lze při správném postupu použít jako podklad pro import \(viz. postup pro převod dat výstupu .csv na .xls níže\).

\*návod jak vytvořit import naleznete v sekci **PRÁCE S DATY-&gt;HROMADNÉ VKLÁDÁNÍ DAT \(IMPORT\)** této dokumetace

\*\*důležité sloupce pro **import z exportu** produktů jsou A, B, C, D, E, G. Volitelné pak H, I a K \(sloupce jsou takto řazené po úspěšném převedení na .xls a je nutné správně vložit tyto sloupce do souboru s importem\)

Export produktů je též přípravou pro jednoduché vložení položek do programu **"ZÁSOBY"**.

**ZÁSOBY -** program, který lze zakoupit zvlášť a použít pro sledování skladů, inventury a odpis zboží z vedeného skladu. Pro bližší informace nás neváhejte kontaktovat na **zasoby@arrowsys.cz**

#### Postup pro ANDROID

1. Přejděte do záložky **"SPRÁVA-&gt;SPRÁVA DAT"**.
2. Stiskněte tlačítko **"EXPORT PRODUKTŮ"**.
3. Pokud Vám vyskočí okno s dotazem čím otevřít zvolte GMAIL, vyplňte adresu pro zaslání a odešlete na Vámi zvolenou adresu.

\*na verzi ANDROID 6.0 a vyšší je nutné povolit aplikaci LILKA správná oprávnění, aby bylo možné export provést. Musí být povoleno **"ULOŽIŠTĚ, KONTAKTY A FOTOAPARÁT"**. Více informací o povolení oprávnění naleznete v sekci **ČASTÉ OTÁZKY-&gt;OPRÁVNĚNÍ ANDROID 6.0** této dokumentace.

#### Postup pro Apple/Windows

Po stistknutí tlačítka bude vytvořen e-mail se spojovacím .csv souborem v příloze. E-mail odešlete na adresu ke které máte přístup i z účetního PC. Soubor z e-mail klienta uložte do PC. Pro funkci odesílání e-mailu z pokladny je zapotřebí mít nastavenou iCloud email aplikaci\(Apple\)/výchozí poštovní klient POŠTA\(Windows\)

Vygenerovaný soubor je možné odeslat standardně přes poštovní aplikaci ve Vašem zařízení.

## Zálohování

1. Spusťte EET pokladnu LILKA.
2. Přejděte do záložky** "SPRÁVA-SPRÁVA DAT"**.
3. Stiskněte tlačítko **"ZÁLOHOVAT"**.
4. Vyberte **GMAIL**, vyplňte adresu doručení a odešlete.

\*pro otevření kontextové nabídky je nutné mít nastaveno správně oprávnění u aplikace LILKA v systému ANDROID. Především **"KONTAKTY, FOTOAPARÁT a ULOŽIŠTĚ"**.

## Obnovení

1. Spusťte EET pokladnu LILKA.
2. Přejděte do záložky **"SPRÁVA-&gt;SPRÁVA DAT"**.
3. Z GMAIL stáhněte zálohu, případně překopírujte do zařízení z jiného zdroje.
4. Přejmenujte soubor se zálohou tak, aby neměl žádnou příponu. Musí se jmenovat pouze **"LILKA"**.
5. V EET pokladně LILKA přejděte do záložky **"SPRÁVA-&gt;SPRÁVA DAT"**.
6. Spusťte správce souborů a smažte soubor** "LILKA" **z umístění** "LILKA-data/" **v zařízení.
7. Překopírujte soubor se zálohou do složky "**LILKA-data" **v zařízení.
8. Přejděte do EET pokladny LILKA a ve správě dat stiskněte tlačítko **"OBNOVIT"**.
9. Zkontrolujte zda byla záloha obnovena úspěšně. Pokud ne, opakujte výše uvedený postup.

\*po obnově dat je nutné provést alespoň jeden pohyb v pokladně\(účtenka, vklad, výdej\), aby se zobrazil správný hotovostní zůstatek v pokladně.

\*\*po obnově je dobré nastavit číslování účtenek tak, aby byla zachována logická řada na finančním úřadě do EET. Nastavení číslování účtenky naleznete v záložce **"SPRÁVA-&gt;INFORMACE O FIRMĚ"**.

## Smazání zkušebních dat

1. Přejděte do záložky **"SPRÁVA-&gt;SPRÁVA DAT"**.
2. Zaškrtněte **"ODSTRANIT PRODUKTY"**, **"ODSTRANIT ÚČTENKY"** nebo obojí. Záleží co přesně potřebujete odstranit. Nejčastěji jsou to právě účtenky.
3. Stiskněte tlačítko **"SMAZAT ZKUŠEBNÍ DATA"**.

\*Po smazání zkušebních dat jako jsou účtenky je nutné nastavit opět číselnou řadu účtenek v záložce **"SPRÁVA-&gt;INFORMACE O FIRMĚ"** jinak dojde k duplikování čísla účtenky na finanční správě.

### 



